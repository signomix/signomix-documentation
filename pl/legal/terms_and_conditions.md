# Regulamin i Polityka Prywatności

## & 1. Postanowienia ogólne

1. Niniejszy regulamin ("Regulamin") dotyczy korzystania z funkcjonalności ("Usługi") serwisu działającego w domenie internetowej signomix.com (oraz poddomenach), w tym strony https://signomix.com.
2. Podmiotem udostępniającym Usługę jest EXPERIOT Grzegorz Skorupa, NIP 827-113-25-80, zwany również w dalszej części tego dokumentu "EXPERIOT" lub Usługodawca".
3. Korzystanie z Usługi oznacza akceptację zapisów Regulaminu przez osobę ("Użytkownik") korzystającą z Usługi.
4. Użytkownik korzystający z Usługi na potrzeby organizacji, akceptuje regulamin w imieniu tej organizacji.
5. Jeżeli Użytkownik nie akceptuje Regulaminu, powinien niezwłocznie zaprzestać z korzystania z Usługi.

## & 2. Zasady Dopuszczalnego Użytkowania

### 1. Ograniczenia odpowiedzialności

NINIEJSZA USŁUGA JEST DOSTARCZANA PRZEZ USŁUGODAWCĘ NA ZASADZIE „AS IS” („TAKIE, JAKIE JEST”), BEZ JAKICHKOLWIEK GWARANCJI WYRAŻONYCH LUB DOROZUMIANYCH, W TYM W SZCZEGÓLNOŚCI DOROZUMIANYCH GWARANCJI WARTOŚCI HANDLOWEJ I PRZYDATNOŚCI DO OKREŚLONYCH CELÓW. USŁUGODAWCA, WŁAŚCICIEL PRAW AUTORSKICH ANI WSPÓŁTWÓRCY NIE PONOSZĄ ŻADNEJ ODPOWIEDZIALNOŚCI ZA JAKIEKOLWIEK SZKODY BEZPOŚREDNIE, POŚREDNIE, PRZYPADKOWE, NADZWYCZAJNE, CZĘŚCIOWE LUB WTÓRNE (W SZCZEGÓLNOŚCI ZA SZKODY WYNIKAJĄCE Z KONIECZNOŚCI UŻYCIA PRODUKTÓW LUB USŁUG ZASTĘPCZYCH, NIEMOŻNOŚCI UŻYTKOWANIA, UTRATY DANYCH LUB ZYSKÓW ALBO PRZERW W DZIAŁALNOŚCI) BEZ WZGLĘDU NA ICH PRZYCZYNĘ LUB PRZYJĘTE ZAŁOŻENIE DOTYCZĄCE ODPOWIEDZIALNOŚCI (KONTRAKTOWEJ, ŚCISŁEJ LUB DELIKTOWEJ (ŁĄCZNIE Z ODPOWIEDZIALNOŚCIĄ ZA ZANIEDBANIE), POWSTAŁE W JAKIKOLWIEK SPOSÓB W WYNIKU UŻYTKOWANIA NINIEJSZEJ USŁUGI, NAWET JEŚLI UPRZEDZONO O MOŻLIWOŚCI POWSTANIA TAKICH SZKÓD.

### 2. Zobowiązania Użytkownika

Akceptując Regulamin Użytkownik zobowiązuje się:

1. nie wykorzystywać Usługi w sposób niezgodny z prawem,
2. nie wykorzystywać Usługi do przechowywania danych, do których pozyskania lub posiadania nie ma prawa,
3. nie przechowywać jako dane IoT danych będących danymi osobowymi (w znaczeniu określonym przez RODO), bez wcześniejszego podpisania z Usługodawcą umowy o powierzeniu przetwarzania danych osobowych,
4. nie podejmować żadnych działań mających na celu zakłócenie działania Usługi lub wykorzystania jej w sposób niezgodny z przeznaczeniem.

### 3. Rezygnacja z Usługi

1. Użytkownik może w dowolnym momencie zaprzestać z korzystania z Usługi poprzez zaprzestanie wszelkich metod używania Usługi oraz usunięcie z niej swojego konta.
2. W przypadku, gdy Usługodawca, według własnego uznania stwierdzi, że Użytkownik narusza niniejsze Warunki korzystania z Usługi, Usługodawca zastrzega sobie prawo do podjęcia niezbędnych jego zdaniem działań, w tym usunięcia konta Użytkownika.
3. Usługodawca może zakończyć świadczenie Usługi w dowolnym czasie, jeśli byłby do tego zobowiązany przez przepisy lub zdecyduje o zakończeniu udostępniania Usługi.

### 4. Zasady płatności za Abonament

1. Płatność za Abonament następuje z góry, w okresach miesięcznych lub rocznych.
2. Użytkownik zmienia rodzaj Abonamentu poprzez wysłanie wypełnionego formularza zamówienia.
3. Użytkownik w każdej chwili może zmienić rodzaj Abonamentu na wyższy, o takim samym lub dłuższym okresie rozliczeniowym.
4. Użytkownik może zmienić rodzaj abonamentu lub anulować zamówienie w dowolnym momencie. W przypadku anulowania zamówienia, faktury za kolejne okresy rozliczeniowe nie będą wystawiane.
5. Zmiana rodzaju Abonamentu na niższy wymaga zgłoszenie tego Usługodawcy i uzgodnienia z nim sposobu postępowania z danymi przechowywanymi aktualnie w ramach Usługi.

## & 3. Polityka Prywatności

Niniejsza polityka prywatności opisuje, jakie informacje gromadzone są w ramach Usługi, w jaki sposób Usługodawca wykorzystuje te informacje oraz jakie oferuje możliwości dostępu, aktualizacji i kontroli tych danych.

### 1. Dane osobowe Użytkowników

1. Dane Użytkownika są rejestrowane i przetwarzane jedynie w celu umożliwienia świadczenia Usługi.
2. W przypadku Użytkownika korzystającego z darmowego rodzaju abonamentu przechowywane dane obejmują: 
  - login, 
  - imię, 
  - nazwisko, 
  - adres-email Użytkownika, 
  - adresy e-mail wykorzystywane do notyfikacji,
  - adres IP z którego Użytkownik łączy się z Usługą
3. W przypadku Użytkownika korzystającego z płatnych rodzajów abonamentu, przechowywane są dodatkowo dane wymagane do wystawienia dokumentu sprzedaży: adres oraz opcjonalnie NIP.
4. Dane powiązane z kontami darmowym są przechowywane w trakcie świadczenia Usługi, czyli od momentu zarejestrowania konta użytkownika, do momentu zlikwidowania konta i rezygnacji z Usługi.
5. Dane zawarte na fakturach są przechowywane przez okres określony odrębnymi przepisami prawa.
6. Administratorem danych osobowych jest: EXPERIOT Grzegorz Skorupa, ul. Obywatelska 106A/34, 94-104 Łódź.
7. Przetwarzanie danych powierzono: OVH Sp. z o.o. – podmiot odpowiedzialny za przechowywanie danych w infrastrukturze OVHcloud, https://ovh.com.
8. Prawa Użytkowników w związku z przetwarzaniem danych osobowych:
  - prawo do sprostowania danych,
  - prawo do całkowitego lub częściowego usunięcia danych,
  - prawo do ograniczonego przetwarzania danych,
  - prawo dostępu do danych,
  - prawo do przenoszenia danych,
  - prawo do wycofania zgody.
9. Użytkownicy mogą realizować te prawa wysyłając wniosek:
  - na adres signomix@experiot.pl ,
  - na adres korespondencyjny: EXPERIOT Grzegorz Skorupa, ul. Obywatelska 106A/34, 94-104 Łódź

### 2. Dane IoT

1. Usługa przechowuje dane przesyłane do serwisu przez Źródła Danych zarejestrowane przez Użytkownika.
2. Termin Źródło Danych oznacza dowolny obiekt mogący wysyłać dane so Usługi. W szczególności może to być urządzenie (np. urządzenie IoT) lub oprogramowanie.
2. Usługodawca może przeprowadzać analizę danych przesyłanych przez Źródła Danych pod kątem rozmiaru oraz częstotliwości ich przesyłania. Wspomniana analiza ma na celu wyłącznie zapewnienie prawidłowego działania Usługi oraz optymalizacji jej działania.
3. Odebrane dane nie są przekazywane przez Usługodawcę innym podmiotom.
4. W przypadku, gdy Użytkownik udostępnia publicznie pulpit Usługi, Usługodawca zastrzega sobie prawo do wykorzystania takiego pulpitu oraz prezentowanych na nim danych do reklamowania Usługi.

### 3. Ciasteczka

Usługa wykorzystuje dwa rodzaje plików cookie:

- techniczne - niezbędne do jej prawidłowego jej działania,
- statystyczne - wykorzystywane w celu gromadzenia anonimowych danych statystycznych.

Użytkownik może zaakceptować lub odrzucić wykorzystanie plików cookie w celach statystycznych.